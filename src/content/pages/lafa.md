---
title: "L´AFA"
description: "L´AFA"
---

## Què és l’AFA?

És l’associació formada i gestionada per **famílies voluntàries de l’escola** que compartim la motivació per col·laborar activament amb el centre escolar dels nostres infants.

Promovem activitats per a la convivència **enfortint vincles** entre tota la comunitat educativa, el nostre barri i la nostra ciutat.

Gestionem serveis complementaris al Projecte Educatiu de Centre en horari no lectiu, amb valor educatiu i com a resposta a les necessitats i interessos de la comunitat.

**El projecte d’AFA es construeix i creix des d’una mirada respectuosa fonamentada en criteris d’equitat, diversitat, inclusió, coeducació i sostenibilitat.**

***Participar en l’associació de famílies de la nostra escola, ens enriqueix i ens fa créixer com a comunitat!***

## La Junta: Què fem i com?

La junta s’encarrega de la **gestió general de l’AFA**. Portem a terme les gestions administratives de l’associació i de la seva tresoreria.

Gestionem els serveis d’**acollida matinal**, les **Extraescolars** i els **Casals**. Oferim el servei de l’**espai migdia** (menjador i temps de lleure) a través de l’empresa Jocs i Taula que s’encarrega de la seva gestió.

Fem el seguiment dels serveis i activitats de l’AFA mitjançant **comissions**, algunes d’elles mixtes (escola i famílies).

Promovem la **creació i desenvolupament d’idees i projectes enriquidors** que fomentin la participació de tota la comunitat educativa, tot seguint la línia pedagògica del centre.

Atenem i canalitzem les demandes i iniciatives de les famílies a través de diferents canals i plataformes. Participem en la gestió del xat de famílies delegades, en el Consell Escolar i en diferents iniciatives i organitzacions a nivell de ciutat.

Ens autofinancem mitjançant les quotes de famílies sòcies, la gestió de subvencions i l’organització d’activitats que ens permetin adquirir fons per invertir-los en el projecte de l’associació i per tant en l’escola dels nostres infants.

Preparem les juntes obertes mensuals i convoquem les assemblees generals de l’AFA segons el calendari anual acordat cada principi de curs.

***Aquesta web l’hem creada les mateixes famílies de l’escola amb tota la il·lusió i amb l’objectiu de compartir de manera còmoda i àgil la informació sobre els serveis que gestiona l’AFA regularment, les accions puntuals i els projectes en desenvolupament.***

***A més, és el nostre desig transmetre la motivació per participar en l’associació de famílies de la nostra escola.***

Documents de funcionament de l'AFA

- [Estatuts](https://drive.google.com/file/d/1p1mhED2PLoGZCqo54cQ9v1-ewNtMYpNA/view?usp=sharing)
- [Fulletó de l’AFA](https://drive.google.com/file/d/1fQdFgtcrr_dI_FNXugNiyUirjZdr0p6h/view?usp=sharing)

## Qui forma la Junta actual?

- **Presidència:** Chon Molina  [**presidencia@afaitaca.org**](mailto:presidencia@afaitaca.org)
- **Vicepresidència:** Txell Monrós
- **Secretaria:** Raquel Oliveras  **[secretaria@afaitaca.org](mailto:secretaria@afaitaca.org)**
- **Tresoreria:** Alfred Zardoya [**tresoreria@afaitaca.org**](mailto:tresoreria@afaitaca.org)
- **Representant de l’AFA al Consell Escolar:** Alfred Zardoya
- **Vocalies:** Mónica Sanz, Sonia Sanz, Marta Recasens, Gemma Mendoza, Montse Vallès, Mireia Carmona, Rosanna Ferraro, Analía Calabrese.

![](/images/wp/6e5e0985-cabecera-afa-1024x670.jpg)

## Per què fer-se família sòcia de l'AFA?

Ser família sòcia de l’AFA permet participar en la **presa de decisions** de les qüestions que es debaten a les assemblees, coneixent de prop el funcionament de l’associació i com aquesta participa en la vida escolar dels nostres infants.

També permet beneficiar-se d’**avantatges en serveis com les Extraescolars, l’Acollida i els Casals**.

Sent família sòcia contribuïm en les inversions que l’AFA destina a la creació de projectes i l’adquisició de recursos amb els que col·laborem amb la nostra escola.

Formar part d’una Comissió és molt valuós. **Participant activament** contribuïm a fer realitat projectes difícilment assolibles sense aquesta implicació i, a més, **ens ho passem molt bé!**

![](/images/wp/a892d6f3-fachada-itaca-1024x677.jpg)

### Escola Ítaca, la nostra escola

Situada al barri de La Collada de Vilanova i la Geltrú, va començar a funcionar el curs 2005/06.

*Vols saber més?* [**Visita el lloc web de l’escola**](http://escolaitacavng.cat/)

## Fes-te família sòcia de l'AFA!

##### vols saber com?

[Fes clic aquí](/familia-socia/)
