---
title: "FORMACIÓ i FAMÍLIES"
description: "FORMACIÓ i FAMÍLIES"
icon: "graduation-cap"
order: 6
---

## Què fem a la comissió?

La **Comissió Formació i Famílies** neix amb l’esperit de compartir vivències, aprenentatges, dificultats i interrogants al voltant de l’educació i la infantesa. Amb aquesta idea de “fer pinya” i créixer juntes, organitzem xerrades i tallers que creiem poden ser de l’interès de la Comunitat Educativa.

Oferim recursos, experiències i espais dins de l’escola per a **la formació i el foment d’activitats socioculturals.**

També fem difusió d’**actes i activitats**organitzades per altres entitats i les administracions enfocades al **lleure de qualitat, la cultura i la cohesió social**.

Participem en plataformes de la ciutat i utilitzem els recursos al nostre abast per aconseguir una millora dels**camins escolars i els seus entorns** amb l’objectiu que esdevinguin**segurs, inclusius i sostenibles**, defensant un  model de **ciutat educadora**.

**El Projecte Bibioteca:**

El projecte biblioteca té com a objectiu fonamental **promoure i fomentar la curiositat, el gust i l’afició per la lectura i l’escriptura**. Volem facilitar experiències per apropar els llibres al dia a dia dels infants i de les seves famílies.

Dinamitzem les **hores del conte**, en les quals les famílies fan de contacontes narrant històries ben diverses i originals!

També col·laborem en l’organització de **tertúlies literàries** per a la comunitat d’adults.

Vols compartir una tarda de contes amb els infants? Ens l’expliques tu? Contacta a [biblioteca@afaitaca.org](mailto:biblioteca@afaitaca.org).

![](/images/wp/1ea3f6d2-cabecera-formacio-1024x675.jpg)

*Vols fer una consulta o unir-te a la comissió? Contacta amb nosaltres!*

**[formacio@afaitaca.org](mailto:formacio@afaitaca.org)**

## Fes-te família sòcia de l'AFA!

##### vols saber com?

[Fes clic aquí](/familia-socia)
